---
id: 9nrn3is92nyte41ihiq29zz
title: Tre Tini Mark 1
desc: ''
updated: 1689514778434
created: 1688561390654
---
La prima versione venne utilizzata per la cotta del 02/04/2016 della [[doc.brew.brews.2016.ecstasy-of-gold]].

Consisteva in due pentole in acciaio inox da 35 litri forate con rubinetto e una pentola di dimensioni più piccole, sempre inox,  sui 12-13 litri da utilizzare per lo sparge.

Avevamo un solo fornellone da 8,5kw quindi richiedeva lo scambio delle due pentole grandi prima del boil.

![mark1](./assets/images/mark1.jpg)

L'acqua di sparge era scaldata parallelamente sul fornello di casa e poi versata lentamente su un mestolo forato e quindi sulla torta di trebbie tagliata a fette. Rimescolavamo per una quindicina di minuti facendo batch sparge.
Vista la grande differenza di dimensioni delle pentole utilizzavamo 3,5/4 litri d'acqua per chili di malto per il mash e 2 per lo sparge ottenendo efficienze di mash del 70% circa.

Il filtro springer era ricavato da un tubo flessibile in inox, con tubo interno in gomma tagliato e rimosso. Per un anno ci siamo ostinati con questo tipo di filtri autocostruiti e abbiamo sempre avuto grandi problemi di filtraggio.
Si piegano facilmente e tendono a muoversi quando si mescolano le trebbie rimanendo spesso impigliati nel mestolo, ma sopratutto si intasano sempre (e il frumento della weiss ovviamente non aiutava). Ragionando a posteriori dalle foto anche la macinatura era troppo fine.

![mark1Sparge](./assets/images/mark1Sparge.jpg)

L'attrezzatura accessoria era veramente basilare: termometro a gabbietta (che si è sempre confermato affidabile e pratico nell'utilizzo a dispetto del milione di termometri digitali che ci hanno abbandonato) e ph misurato con le cartine tornasole.

---
id: h2an6n2qzgfxbpud537s8q9
title: Weiss
desc: ''
updated: 1726778567678
created: 1688744651997
nav_order: 5
---
Questa weiss è una ricetta del sito di speidel, almeno nella base maltata.

## Fermentabili

| Tipologia      | Percentuale |
| -------------- | ----------- |
| Malto Vienna   | 1 kg        |
| Malto Pils     | 1 kg        |
| Malto Wheat    | 1 kg        |
| Malto Carahell | 0,5 kg      |

## Luppoli

Un solo luppolo d'amaro per raggiungere gli ibu dello stile.

## Lievito

Fermentis WB-06

## Infustamento

Ho infustato tutta la birra in due mini keg da 2 litri e un corny keg da 9,5 litri. Ho effettuato il priming direttamente nei fusti dopo averli sanificati con starsan e lasciati scolare, dopodiché li ho chiusi. Il vantaggio è stato quello di utilizzare direttamente il destrosio senza fare prima la soluzione con acqua. Solitamente si legge di fare al massimo 2g/lt di priming in fusto. Sembra uno di quegli assiomi dell'homebrewing che si fanno perché è così, un po' come gli inutili e dannosi travasi, il mito della fermentazione secondaria e il priming nel bidone di plastica aperto prima dell'imbottigliamento. Forse può avere un senso per i fustini economici usa e getta, che possono deformarsi, fare troppa schiuma per via del rubinetto posto direttamente sul fusto senza nessuna compensazione della pressione o rendere difficile l'installazione del rubinetto al momento della spillatura. Nel mio caso ho considerato i fusti come grandi bottiglie, puntando a 2,5 volumi di co2. Un po' bassi per una weizen ma più pratici per spillare. Ho usato un rubinetto con compensatore installato direttamente sui fustini.

## Assaggio

La birra mi ha convinto dal primo assaggio, specie per la base maltata. Si sentiva un piacevole panificato che mi ricordava molto l'"odore di sala cotta" dovuto dalla combinazione di frumento e carahell. Ovviamente il protagonista, nel bene o nel male, è il lievito con il suo spiccato aroma di chiodi di garofano. L'unico difetto è che allo scaldarsi della birra diventava un po' invasivo, pur avendo fermentato sempre sotto i 20°. Il luppolo non è pervenuto, l'amaro era basso ma in linea con lo stile.

![weiss](./assets/images/2024-09-19-22-42-37.png)
